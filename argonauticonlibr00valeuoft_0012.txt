2 PRAEFATIO.

Lemaire nonnullos interpretandi errores a Wagnero commissos-
correxit, sed plus contulit ad Valerii verba interpretanda Caussin,
cuius annotationes apud Lemairium leguntur. Multo autem mag-is
haee studia promota sunt virorum doctorum commentationibus
recentissimo tempore conscriptiS, quibus aut quae exempla Va-
lerius secutus sit tractatur aut de sermone Valeriano quaestiones
instituuntur aut de singulis locis agitur. Quibus diligenter
inspectis quae digna putabam, in meum usum converti quaeque
ipse observasse mihi videor, addidi. Sed etiam coniuncta viro-
rum doctorum opera versus nonnulli remanent obscuritate pleni,
in quibus quid Valerius dicere voluerit, nondum satis liquet,
Nam constat poetam ceteroqui multis rebus eximium et lau-
dandum insolentiora magis amare quam simplicia et cum a con-
sueta dicendi ratione decederet aut nimiae brevitati studeret,
sententias suas non raro obscurasse magis quam aperuisse.
Quare quoniam etiam in arte emendandi exercenda summam
scripturis traditis adhibere cautionem consentaneum est, ego in
verbis constituendis spreta plerumque Baehrentis nimis festi-
nata opera coniectandique libidine consideratam et circumspectam
'Philonis atque Schenkelii rationem secutus sum. Quamquam
nonnullis locis difficillimum est ad diiudicandum, utrum Valerius
praeter consuetudinem ausus sit loqui an verba corrupta sint.
Velut traditur II, 448 castra levat et tracto saxo, quod utrumque
servaverunt Thilo et Schenkl. Sed num unquam homo Romanus
dixit vel dicere potuit castra levare pro eo quod est c. locare?
neque facile intellegitur quid sit hoc leco tractum saxum.
Num scripsit IV, 88 quod (carmen) simul — pulsum aut V, 515
da z‘ungyere dona? Talia, opinor, semper incertissima manebunt.
Ceterum in eo a recentioribus editoribus dissentio, quod Vati-
canum codicem numero 3277 signatum, quem litteris Vat.
significo, non prorsus unicum traditi carminis fontem habendum
puto, sed magis accedo ad sententiam Kelleri*) et Hartelii**)
ita quidem ut putem, codicem Carrionis‚ qui periit atque ex
solis Oarrionis annotationibus nobis notus est, descriptum esse

’*) Goet‘cing. gel. Anzeig. 1873 p. 1927.
**) Zeitschrift ffir die oesterr. Gymn. XXIV, 140.

