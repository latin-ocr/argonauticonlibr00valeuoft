468 C. VALERI FLACCI

stridentesque viri circum caput amovet hastas.

ille super socias clementi turbine gentes

erigitur paulumque levi raptatus in aethra

iam tandem extremas pugnae defertur in oras,

forte ubi serus Hiber Issedoniaeque phalanges

marte carent solisque iuvant clamoribus agmen.
Nox simul astriferas profert optabilis umbras,

et cadit extemplo belli fragor aegraque muris

digreditur longum virgo perpessa timorem.

ut fera Nyctelii paulum per sacra resistunt,

mox rapuere deum iam iam in quodcumque paratae

Thyiades, haut alio remeat Medea tumultu,

atque inter Graiumque acies patriasque phalangas

 

 

per aera a Minerva periculo eximitur, cfr. Hom. l. l. v. 3253 Il. III,

, 380, ubi hac ratione Paris a Venere servatur3 vide etiam Hor. e. II.

7, 13 seq.; Ov. met. XV, 804 seqq.; Sil. IX, 484. Planius scripsit
Verg. Aen. Ι, 411 seq. at Venus obscuro qradientis aere saepsit Et
multo nebulae circum dea fudit amictu.

749. puqnae defertur in oras: Verg. Aen. IX, 528.

750. Quod hoc loco poeta de Hiberibus dicit, non convenit
cum ea re, quae supra v. 507 commemorata est. Neque Issedones
vel Essedones (sic Plin„ Lucan. et Alcman teste Steph. Byz.) antea
nominati sunt inter socios Persae; erat gens Armeniae prope Araxem
habitans teste Herod. 1. 201; alio loco, non procul a palude Maeotide,
Essedones sedes habere narrat Plin. nat. hist. IV, 88; VI, 20; de
more eorum barbaro cfr. Herod. IV, 26. ’

751. calent Vat„ carent ed. Bon.; de sententia cfr. Luc. VII, 367.

755. Nyctelii, Bacchi. νυκτέλιος Graecum eius est cognomen, cfr.
Prell. mythol. gr. 14, 690 annot. 3; 694 annot. 1. Solo hoc cognomine
indicatur etiam ab Ovid. artis I, 567; tum culicis 111; cfr. Sen.
Oed. 492; nomen ei hoc inditum propter ‘nocturna orgia’ (Verg.
georg. IV, 521).

resistunt i. e. quiescunt, ductum ab eis, qui via vel cursu confecto
consistunt, ut paullisper respirent; vid. Cic. pro Mur. 84 nihil est
iam, unde nos reficiamus aut ubi lapsi resistamus.

756. rapuere deum i. e. simulacrum dei, ut putant interpretes.
in om. Vat„ add. ed. Bon. et Ald.

750

755

