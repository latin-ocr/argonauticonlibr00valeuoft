506 Ο. VALERI FLACCI

me potius, recipe ingratos atque exue cantus.

quis mihi lucis amor? patriam cur amplius optem,

si non et genitor te primam amplectitur Aeson,

teque tuo longe fulgentem vellere gaudens 495
spectat et ad primos procurrit Graecia fluctus?

respice ad has voces et iam, precor, adnue, coniunx.

per te, quae superis divisque potentior imis,

perque haec, virgo, tuo redeuntia sidera nutu

atque per has nostri iuro discriminis horas, 500
umquam ego si meriti, si noctis sim immemor huius,

si te sceptra, domum, si te liquisse parentes

senseris et me iam non haec promissa tuentem,

tum me non tauros iuvet evasisse ferosque

terrigenas, tum me tectis tua turbet in ipsis 505
flamma tuaeque artes3 nullus succurrere contra

ingrato queat et, siquid tu saevius, istis

adicias meque in medio terrore relinquas'.

 

 

492. exue cantus contrarium est ei. quod supra dictum v. 463
carmina figit per artus.

496. procumbit vat„ procurrit Heinsius; cfr. II, 638.

Graecia pro incolis dicta, cfr. ad Ι, 552; auget rem Iason Graecos
pro Minyis nominando.

499. tuo redeuntia sidera nutu nou interpretor ‘quae nunc re—
deunt tuo nutu'‚ quia talis Medeae actionis hoc loco ne vestigium
quidem reperitur, cfr. quae ad v. 456 dicta¹ sunt, sed Medea in longe
alia re tota est occupata3 verum in universum dicit Iason solere
sidera nutu Medeae redire neque redeundi verbum ad cursum refero,
sed ad splendorem, cfr. quae de luna dicuntur VI, 447.

erqo Vat.‚ viryo Maserius.

501. si meritis noctis immemor vat„ si meriti si noctis Baehrens;
sim immemor ego.

502. si te — liquisse parentes sc. sim immemor.

503. mea -- videntem Vat.. me -- tuentem Heinsius; tum Vat„
iam ego.

505. Inscius Iason ipse diram fortunam sibi vaticinatur: apparet
tangi Creusae mortem caedem puerorum fugam Medeae.

507. si quid tu saevius sc. habeas, cfr. ad 1, 489.

ipsis Vat„ istis ed. Bon. ’

 

