176 C. VALERI FLACCI

nec minus Orphea tristis cervice tuaque,
Aeacide, et gemino coniunx a Castore pendet.

Has inter lacrimas legitur piger uncus harenis:
iam remi rapuere ratem, iam> flamina portant;
spumea subsequitur fugientis semita clavi. 430
tunc tenuis Lemnos superatque Electria tellus
Threiciis arcana sacris3 hic numinis ingens
horror et incautis decreta piacula linguis.
hanc demissa Iovi non umquam laedere fluctu
audet hiemp53 sponte ipse deus tunc asperat undas, 435
cum vetat infidos sua litora tangere nautas.
obvius at Minyas terris adytisque sacerdos

 

427. Aeacides hoc loco sine dubio Peleus est, cum alterum Ae-
acidem Telamonem cum Hercule apud navem mansisse indicetur
v. 384.

428—431 insignes multis, quae dicuntur, allitterationibus.

430. fuyientis accusativum pluralem explicandum puto.

431. tanc tenuis Lemn083 de ellipsi praedicati cfr. ad Ι, 489;
tenuis facta est Lemnos Argonautis i. e. e conspectu evanuit. Elec-
tria tellus est Samothracia, ita dicta ab Electra, filia Atlantis, quae
ex Iove in hac insula Dardanum peperit; cfr. Apollon. 1, 916; Verg.
Aen. VIII, 135; Hyg. fab. 155; Apollod. III, 12, 1; Diod. V, 483
Conon. c. 21 ed. Westerm.; Prelleri gr. myth. 11³, 373. Sed quomodo
Electria tellus transire dici potest, cum ad eam appellant Argonau-
tae? scripsi igitur pro eo quod est in Vat. ‘transitaque (tramisitque in
ed. Bon. et Ald. emendatum) superatque sc. e mari, ut Plaut. Stich.
365 commodum—sol superabat ex mari 3 hoc magis placet quam paret-
que i. e. apparet, de quo cfr. Stat. silv. II, 2, ’76 illi Prochyta aspera
paret.

432. Threiciis arcana sacri8; de his mysteriis celeberrimis cfr.
praeter alios Prelleri gr. mythol. 1⁴, 849 seqq.

435. sponte ipse deus i. e, non hieme aut ventis adiutus; asperat
undas: Verg. Aen. III, 285.

437. Mirari par est, quomodo fieri potuerit, ut Argonautae
Lemno profecti et ad Hellespontum tendentes Samothraciam perve-
nirent, neque omisit Apollonius, in talibus rebus diligentior poeta,

dicere, iussu Orphei et certo consilio eos ad hanc insulam appulisse
I, 915 seqq.

 

