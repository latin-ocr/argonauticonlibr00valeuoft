144 C. VALERI FLACCI

occupat exesam curis castumque cubile
servantem: manet illa viro famulasque fatigat
velleribus, tardi reputant quae tempora belli
ante torum et longo mulcent insomnia penSO. 140
huic dea cum lacrimis et nota veste Neaerae
icta genas ‘utinam non hic. tibi nuntius essem,
,ο soror, aut nostros' inquit ‘prius unda dolores

 

. 137. Verg. Aen. VIII, 411 seqq. ; sine dubio etiam Lucretiae
historia poetae ante oculos versabatur.

138. manet illa viro i. e. se viro castam servat.

139. littoribus Vat.. velleribus ed. Ald. Thilo praef. p. XVI pu-
tat significasse poetam, famulas fatigatas esse iterum iterumque ad
littora missas; sane non aliena est ab audaci Valerii breviloquen-
tia talis dicendi ratio, sed quominus hanc sententiam probemua
aperte prohibemur eis, quae Valerius v. 139 seq. exponit.

tardi reputant quae tempora belli recte explicari videtur, famulas
consolatae esse dominam sollicitam, quod vir nondum redierit, cum
reputarent propter longinquitatem belli virum nondum redire potuisse.

140. brayo—penso, Verg. Aen. VIII, 411.

141. Fama se assimulat Neaerae, id quod varia ratione poetae
licebat exprimere3 poterat dicere mla voce Neaerae, quam coniec-
turam Heinsii receperunt Schenkl et Baehrens3 sed videtur etiam
dicere potuisse nota veste, quod in Vat. legitur; tutius igitur duxi
nihil mutare, cfr. etiam Verg. Aen. V, 620 (Iris a Iunone missa)
faciemque deae vestemque reponit et Val. ipsius VII, 211.

142. ieta yeme de planctu dictum quidem praeter consuetudinem,
sed non inepte, quare recte nihil mutandum censuerunt recentiores
editores, ’

nuntius dictus de femina exemplo caret, sed cfr. quod legitur
IV, 667 advertere dei i. e. Iuno et Minerva; vide etiam quae ad VI⁷
v657 dicta sunt. esset pro essem probaverunt at non receperunt Bur-
mann Wagner Thilo,

143. dolores significant eum vel eos, qui dolorem afferunt. sive
maritos sive Thressas mulieres; cfr. amores dictos pro homine amato
et quae ad VI, 499 de curae notione dicentur, vide etiam I, 23.
Immerito autem offendit Thilo in praef. p. XXIV in eo, quod post
imperfectum essem sequatur praesens obruat: illud infectum fieri ne-
quit, hoc etiam tum accidere potest; prius sc. quam Lemnum appel-
lant. Neque sine causa mutantur tempora in v. 147.

