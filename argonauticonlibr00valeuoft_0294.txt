276 c. VALERI FLACCI

i, Furias Veneremque move3 dabit impia poenas

virgo nec Aeetae gemitus patiemur inultos.'

dixit et arcano redolentem nectare rorem,

quem penes alta quies liquidique potentia somni,

detulit inque vagi libavit tempora nati.

ille graves oculos et Hylan resonantia semper

ora ferens, ut nulla deum superare potestas,

procumbit. tandem fessis pax reddita silvis,

fluminaque et vacuis auditae montibus aurae.
Ecce puer summa se tollere visus ab unda

 

Aen. X, 18, ubi Iuppiter ipse a Venere appellatur rerum aeterna po-
testas, at Valerio res non feliciter cessit, cum hoc loco non agatur
de potestate lovis, quam Iuno avertere vel elevare non possit,
sed de certa voluntate, de qua eum precibus demovere nequeat.
An scripsit poeta firma voluntas?

13. Alludit Iuppiter ad ea quae futura sunt: Veneris auxilium
Iunonem implorasse poeta narrat VI, 449 seqq. et vn. 156 seqq.; de
Furiis cfr. ad VII, 170.

15. redolentem nectare rorem,· redolendi verbum rarius cum
ablativo quam cum accusativo coniungitur, sed cfr. Verg. georg. IV,
169 redolentque thymo fragrantia mella3 Ov. met. XV, 80 mella thymi
redolentia flore.

Rorem Iovis somni efficientem invenisse videtur Valerius.

16. liquidus somnus potest esse tranquillus, ut mens Cat. 63, 46;
animus Plaut. Epid. 643; Pseud. 232; de homine ipso Most. 751;
Mil. 665; fortasse autem ideo somnus liquidus nominatur, quia
laticis instar corpus perfundit, cfr. Verg. Aen. I, 691 Venus Ascanio
placidam —- quietem irriyat; Lucr. IV, 905 somnus per membra quietem
irriyet; Fur. apud Macr. sat. VI, 1 mitemque riqat per pectora
smnnum; Hom. Od. V, 492 ὕπνον ἐπ’ ὄμμασι χεῦε.

18. Oculi oraque Herculis somno gravantur3 yravee igitur prae-
dicative, quod nunc dicitur, additum est, falso Wagner tristes oculos
explicat neque minus falso cum ceteris interpretibus deum Somnum
intellegit, cuius hoc quidem loco nullum apparet vestigium, sed est
Iuppiter, qui somnum propria notione dictum immisit.

20. fas Vat., pax ed. Bon. et Ald.

21. Tum rursus lene murmur aquae susurrique frondium audiri
poterant, cum regio illa vacaret clamore Herculeo.

15

