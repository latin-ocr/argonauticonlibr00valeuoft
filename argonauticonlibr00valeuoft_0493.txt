 

 

ARGONAVTICON LIBER v11. 475

ore fremit. succede meae, fortissime, laudi,
et nostros recole, hospes, agros. nec semina derunt,
quae prius ipse dabam, et messes, quas solus obibam.
consiliis nox una satis, tecumque retracta
cumque tuis haec iussa deis; ac siquid in isto est
robore, praedicti venies in rura laboris.
ipse incertus adhuc, tenebris te protinus illis
involvi flammisque velim, durare parumper
an magis, everso iacias dum semina campo,
ac tibi Cadmei dum dentibus exeat hydri
miles et armata florescant pube novales’.
Filia prima trucis vocem mirata tyranni
haesit et ad iuvenem pallentia rettulit ora
contremuitque metu, ne nescius audeat hospes
seque miser ne posse putet. perstrinxerat horror
ipsum etiam et maesta stabat defixus in ira.
non ita Tyrrhenus stupet Ioniusque magister,
qui iam te, Tiberine, tuens clarumque serena

 

- 71. si quid in isto est robore obscure dicta; coll. v. 59 videtur
hoc poeta dicere voluisse: ‘si quid divini auxilii est in ista navi’;
contemptim dixit robur Aeetes pro navi ex ligno facta.

75. everso -— campo i. e. eruto ab aratore similiter ut mare
everti dicitur Verg. Aen. I, 43 et eversae aquae Ov. her. VI, 40.

76. seminis Vat., dentibus Heinsius.

Haec est vulgata fabula, qua narrabatur dentes hydri Cadmei
Iasonem sevisse, sed initio aliter tradebatur, Iasonem draconem, qui
vellus custodiebat, interfecisse, deinde eius dentes sevisse, vide
Serv. ad Verg. georg. 11, 140, ubi addita est etiam altera narratio;
myth. Vat. 1, 233 25; II, 136; Sidon. IX, 70; Muell. Orchom. p. 261; ’
Iessen proleg. in catal. Argon. p. 36. Quae ratio postquam mutata
est, additum fabulae Minervam aut Phrixum partem dentium Cadmeae
serpentis Aeetae dedisse: Pherec. irg. 443 Apoll. 111, 1177 seqq.;
ApoUod. I, 9, 23, 4, schol. Pind. Isthm. VH, 13; Philarg. ad Verg.
georg. II, 142. Valerius neglexit indicare, quomodo factum sit, ut
Aeetes dentes serpentis Cadmeae possideret.

Ad orationem Aeetae cfr. Apoll. 111, 401 seqq.

82. Paullo minus fortiter se gerit Iason apud Aponon. HL
422 seqq.

