304 C. VALERI FLACCI

regis am0r; montem celeres silvamque capessunt.

haec sors, haec Amycum tandem manus arcuit ausis

effera servantem Ponti loca vimque iuventae

continuam et magni sperantem tempora patris.

tenditur ille ingens hominum pavor arvaque late 320
occupat, annosi veluti si decidat olim

pars Erycis vel totus Athos; qua mole iacentis

ipse etiam expleri victor nequit, oraque longo

comminus optutu mirans tenet. at manus omnis

heroum densis certatim amplexibus urguent, 325
armaque ferre iuvat fessasque attollere palmas.

‘salve vera Iovis, vera o Iovis' undique ‘proles'

ingeminant, ‘0 magnanimis memoranda palaestris

Taygeta et primi felix labor ille magistri?

dumque ea dicta ferunt, tenues tamen ire cruores 330

 

317. arquit Vat.. arcuit Heinsius.

319. sperantem tempora patris i. e. se immortalem futurum.

320. tenditur i. e. humi prosternitur, ut VI, 716 venit hiems niqra-
que avulsam (oleam) tendit harena3 Stat. Theb. XI, 12 quantus Apolli>
neae temerator matris Averno Tenditur e. q. s.; indicatur verbo ingens
magnitudo corporis.

De pavoris notione cfr. ad Ι, 23. Etiam hoc loco superlatio modum
excedit, sed habet poeta auctorem Verg. Aen. XII, 701 seqq.

321. arvaque late occupat: cfr. ad VI, 553.

323. Tacite diu mirans contemplatur Pollux molem victi ad-
versarii: cfr. Verg. Aen. VIII, 265; 618.

ora -- tenet, cfr. ad v. 189.

326. armaque ferre iuvat vix sanum esse potest, cum ex v. 332
appareat, ne tum quidem Pollucem caestus exuisse3 nam de armis
Amyci, ut putat Burmann, cogitare non licet. An indicare voluit
Valerius ferri ‘palmas fessas’ simulque arma eis iuncta?

327. Verg. Aen. VIII, 301.

328. inyeminant, identidem exclamant, cfr. Verg. Aen. ΙΙ, 770;
(I, 7473) Ov. met. Ι, 653; Stat. Theb. II, 4533 XII, 6863 Iuvenc. I,
111; Coripp. in laud. Iust. III, 83.

330. dumque ea dieta ferunt i. e. dum ea dicunt, cfr. ad II, 2823
non recte eft. Burmann locos, qualis est VII, 544, ubi dicta ferre idem

valet atque nuntium ferre.

