 

ARGONAVTICON LIBER v. 399

illum etenim talis rerum manet, accipite, ordo. sm

victa retro nunc castra dabit bellumque remittet

territus adventu ducis et virtute Pelasgi:

mox ubi Thessalicis referent hos flamina terris,

tunc aderit victorque domos et sceptra tenebit,

donec et Aeeten inopis post longa senectae 685

exilia (heu magnis quantum luet impia fatis)

nata iuvet Graiusque nepos in regna reponat.

hie labor amborumque haec sunt discrimina fratrum.

vadite et adversis, ut quis volet, inruat armis'.
Dixerat. instaurat mensas pacemque reducit 690

et iam sideream noctem demittit Olympo.

tunc adsuetus adest Phlegraeas reddere pugnas

Musarum chorus et citharae pulsator Apollo,

fertque gravem Phrygius circum cratera minister.

surgitur in somnos seque ad sua limina flectunt. 695

 

680. accipere erqo Vat.. accipite ordo cod. Carr.

681. retro nunc castra dabit; locutio similis est eis, quae allatae
sunt ad IV, 659; castra retro ‘movere referre dixit Livius.

685. donoc et Aeeten e. q. e.; in animo habebat Valerius addere
‘et Persen depellat’ vel tale quid, sed mutata forma perrexit
Graiusque nepos in reqna reponat.

686. licet inopia Vat.. luet Meyncke, inpia cod. Monac. a
man· sec.

687. Graius nepos est Medus filius Medeae ex Aegeo rege
Atheniensium3 de rebus, quas hic poeta narrat, cfr. Hyg. fab. 273
lustin. XLII, 2, 123 Tac. ann. VI. 34; Avien. orb. 1216 seqq.;
Apollod. 1, 9, 28. 4. seq.; Diod. IV, 56; Prelleri myth. graec. 11⁸
341 et annot. 1.

692. De sententia cfr. Hom. Il. Ι. 603 seqq.. qui locus Valerio
ante oculos videtur obversatus esse.

phlegyas qui Vat.‚· phleyn-aeas cod. Carr.; indicatur pugna contra
Gigantes commissa in campis Macedoniae Phlegraeis.

694. fertque — circum cratera; cfr. Plaut. Most. 347 da cito ab
Delphio cantharum circum et Valerii ipsius IL 348.

