504 C. VALERI FLACOI

Aesonidae et totum septeno murmure fertur

per clipeum atque viro graviorem reddidit hastam, 465
iamque sui tauris languent absentibus ignes,

‘nunc age et has’ inquit ‘cristas galeamque resume,

quam modo funerea tenuit Discordia dextra.

hanc iace per medias, cum verteris aequora, messes3
protinus in sese conversa furoribus ibit 470
cuncta phalanx, atque ipse fremens mirabitur et me
respiciet fortasse pater'. sic deinde locuta

iam magis atque magis mentem super alta ferebat

aequora, pandentes Minyas iam vela videbat ’

se sine. tum vero extremo percussa dolore 475
arripit Aesoniden dextra ac summissa profatur:

‘sis memor, oro, mei, contra memor ipsa manebo,

crede, tui. quando hinc aberis, dic quaeso, profundi

 

quae sunt ΠΙ, 408, ubi volvendi verbum simplicem recitandi notionem
habeat, cum hoc loco addatur per totos anus Medeam carmina
fixisse i. e. vim carminum infudit Medea Iasoni per omnes artus
recitans verba et manibus eius artus palpans: eodem pertinet, quod
infra dicitur: septeno murmure fertur per clip eum.

466. sui —— iynes, proprii, ab ipsis exeuntes, cfr. IL, 505.

467. resume, inquit Medea, qaleam, ex quo concludendum eam
antea galeam ab Iasone accepisse, ut incantaret, sed quamquam sane
postea ab hac galea discordia exoritur inter viros e terra editos,
tamen satis ineleganter poeta. ipsam Discordiam manu tenuisse ga-
leam dixit. η

469. Sine dubio Valerius a tradita fabula, qua lapidem Iason
inter viros ‘terrigenas’ coniecisse dicitur, ideo discessit, ut aptius
explicaret, quomodo factum esset, ut discordia et pugna inter viros
oreretur, nam lapis ille in campo iacens, quem ceteri omnes,
quantum scio, scriptores commemorant, a Medea incantatus non erat
neque satis bene esse poterat; cfr. Apoll. ΙΙΙ, 1056; 1364; Hyg. fab.
223 Apollod. Ι, 9, 23, 7; Ov. met. VII, 139; non aperte rem narrant
Sen. Med. 469 et Lucan. IV, 553.

472. sic deinde locuta: Verg. Aen. V, 14.

477 seq. expressi ex Apoll. III, 1068 seq.

478. Tecte Medea Iasonem interrogat, quo profecturus sit,
apertius interrogat apud Apollon. ΙΙΙ, 1070 seqq.

 

