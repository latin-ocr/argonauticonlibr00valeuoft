350 c. VALERI FLACCI

teque cita penitus condunt, Erythia, carina.
iamque reducebat noctem polus: alta Carambis
raditur et magnae pelago tremit umbra Sinopes.
Assyrios complexa sinus stat opima Sinope,
nympha prius ,blandosque Iovis quae luserat ignes 110
caelicolis immota procis3 deceptus amatae
fraude deae nec solus Halys nec solus Apollo.
Addidit hic casu comites Fortuna benigno

Autolycum Phlogiumque et Deileonta, secutos

Herculis arma viros; vagus hos ibi fixerat error. 115

ut Graiam videre manum puppemque Pelasgam,
, prima ruunt celeres ad litora seque precantur
accipiant socios. nova dux accedere gaudet
nomina desertos et iam sibi currere remos.
transit Halys longisque fluens amfractibus Iris

 

106. condunt, cfr. Π, 443.

107. alta Carambis nominatur, quia est promontorium, vid. Plin.
nat. hist. II, 2453 X, 60.

108. Carambis raditum notus hic usus verbi radendi de nautis,
qui terram praetervehuntur, ex Verg. Aen. III, 700; VII, 10; Luc.
VIII, 2463 Paul. vit. Mart. II, 53 etiam dicitur de fluvio: Lucr.
V, 2563 Seu. Phaedr. 16; Luc. II, 425. Pulchra imagine Sinope urbs
mari imminens describitur, pluribus verbis, sed minus venuste simi-
lem pingit Maginem Auson. Mos. 194 seqq.

109. Assyrios - sinum Assyrios habitasse iuxta ostia Thermo-
dontis tradit Avienus orb. 11533 cfr. Apoll. 11, 948 cum schol.; paullo
accuratius de Nymphae dolis egit Apoll. 1. l.‚ quem secutus est
Valerius3 aliam narrationem habent schol. l. l. et Diod. IV, 72;
mentionem tantum Nymphae faciunt Prisc. perieg. 750; Avien. orb. 953.

113. De his Herculis comitibus cfr. Apoll. II, 958 seqq„ quem
secutus est Valerius ; vid. etiam schol. Apoll. et Hyg. fab. 14.

116. vayus —— error: Ov. met. IV, 502.

119. nova - nomina, vid. supra v. 61.

currere remos: apte quidem ad rem hoc dicitur, sed inusitate;
tres viri accedunt ad remos tres relictos ab Hercule Idmone Ergino.

120. Poetica est descriptio trium fluviorum& nam longi anfractus
magis accommodati essent ad Halyn quam ad Irim, et Thermodon, cui
vastus impetus tribuitur, longe minimus est ex his tribus; sed vastus

120

 

