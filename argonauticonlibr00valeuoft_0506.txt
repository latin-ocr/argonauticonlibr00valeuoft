488 O. VALERI FLACCI

Illa deae contra iamdudum spernere voces;
‘non ita me immemorem magnae Perseidos‘ inquit
‘cernis, ut infelix thalamos ego cogar in illos.

i, precor, atque illum pro me dimitte timorem. 240

sed magis his miseram, quando potes, eripe curis,
unde metus aestusque mihi, quaeque aspera, mater,
perpetior dubiae iamdudum incendia mentis.

nulla quies animo, nullus sopor alligat artus.

quaere malis nostris requiem mentemque repone, 245

redde diem noctemque mihi, da prendere vestes
somniferas istaque oculos componere virga.

tu quoque nil, mater, prodes mihi3 fortior ante

 

 

237. iamdudum i. e. statim, cfr. ad III, 235; deae — spernere
voees i. e. improbare.

238. Perseis quae sit, admodum inter se dissentiunt interpretes,
alius putat matrem, alius aviam Medeae, WVagner Circen, cuius mater
Perse est apud Apoll. IV, 589; Hom. Od. X, 1393 Hyg, fab. p.
123 vel Perseis Hes. Theog. 9573 Hyg. fab. 156; Apollod. I, 9, 1, 6.
Longe autem probabilissimum est, Hecaten intellegi, cum Medea
dicere velit, se non frustra ab Hecate artes magicae didicisse3 de
Hecate Perseide cfr. ad VI, 495.

240. i precor atque — dimitte fere idem quod ‘age precor di-
mitte’3 cfr. Hor. ep. I, 6, 17; 11‚2, 76; nisi quod cum ironia quadam
dicitur apud hunc poetam.

mium Vat., illum Loehbach stud. p. 13.

241. mayis pro eo quod est potius, cfr. ad V, 563.

242. mater, vid. ad V, 353.

243. durae Vat., dubiae Burm.; incendia mentis: Catull. 64, 226.

244. sopor arida Vat. versu mutilat03 varia ad lacunam explendam
temptata sunt, sed optimam sententiam habet coniectura Kochii
coniect. p. 22, qui confert Ι, 48; quare eam recepi.

246. Fingit poeta vestes smnifwas, quas petit Medea, Circae
proprias esse; virga eius nota ex Homero, sed qua virorum formae
mutet, non eos soporet.

247. ipsaque Vat., istaque Phil. Wagner, i. e. virga, quam in
manibus habes.

248. Iam sentit Medea vim Veneria

fortior ante sola fui: Ov. met. VII, 76 etiam fortis erat (Medea).

