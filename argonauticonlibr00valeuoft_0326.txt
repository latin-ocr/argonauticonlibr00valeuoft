308 C. VALERI FLACOI

Argus et in scopulos et monstris horrida lustra 370
ignotas iubet ire vias heu multa morantem

conantemque preces inclusaque pectore verba.

ultima tum patriae cedens dedit oscula ripae.

flevit Amymone, flerunt Messeides undae,

flevit et effusis revocans Hyperia lacertis. 375
illa ubi vel fessi tremerent erroribus artus,

vel rueret summo iam frigidus aethere vesper,

heu quotiens saxo posuit latus! aut ubi longa

aegra siti, quos ore lacus, quae pabula carpsit!

verbere candentes quotiens exhorruit armos! 380
quin et ab excelso meditantem vertice saltus

audentemque mori valles citus egit in imas

Argus et arbitrio durus servavit erili:

 

372. conantem preces sc. proloqui; sic fortasse Verg. Aen. IX,
398 conantem plurima.

374. Amymone est fons Argolidis: Ov. met. II, 240; Strabonis
VIII, 6, 83 Plin. hist. nat. IV. 17.

Messeides undae item ut Hyperia in Thessalia fluere dicuntur:
Plin. nat. hist. IV, 29; 30; Strab. IX, 5, 6; 18; at id hoc loco
non facile admitti posse videtur, sed respexit Valerius locum Hom.
Il. VI, 456 seq. καί κεν ἐν”Αργει ἐοῦσα πρὸς ἄλλης ἱστὸν ὑφαίνοις καί κεν ὕδωρ
φορέοις Μεσσηΐδος ἢὟπερείης; cfr. schol. ad hunc locum et Paus. II, 30, 8, ubi
oppidum Hyperia Argolidis commemoratur, et ΠΙ, 20, 1, ubi fontem
Messeidem prope Therapnen fuisse dicit. De sententia cfr. Verg. Aen.
VII, 759 seq.

375. effusis laceiii& cfr. ad I, 762,

379. Cfr. de Ione dicta Ov. met. I, 632 seqq. amara pascitur
herba Proque toro terrae non semper yramen habenti Incubat infelix
limosaque flumina potat; Prop. ΙΙ, 33, 11 quotiens quernis laesisti
frondibus ora.

380. candentes armos est accusativus graeco more positus et
candentes armi nominantur utpote transmutati ex candentibus virginis
umeris, cfr. Ov. met. X, 700 eae umeris armi fiunt de Hippomene et
Atalanta in leones conversis. Dico propter Burmannum‚ qui Valerii
verba non recte explicavit.

383. arbitrio - en‘li i. e. Iunonis.

