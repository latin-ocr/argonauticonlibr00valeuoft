 

ARGONAVTIGON LIBER ΠΙ. 235

et placitum hoc superis, nonne haec mea iustius essent
funera meque tuus potius nunc plangeret error?

nec Clarii nunc antra dei quercusque Tonantis
arguerem? talesne acies, talesne triumphos 300
sorte dabant? tantumque nefas mens conscia vatum
conticuit, patriae exitium crudele senectae

et tot acerba canens! heu divis visa sinistris

regna mihi! quinam reditus? quae me hospita tellus
accipiet? quae non primis prohibebit harenis? 305
invidere dei, ne Phasidis arva remoti

et Scythicas populatus opes haec rursus adirem
litora, neve tuos irem tunc ultor in hostes.

fas tamen est conferre genas, fas iungere tecum
pectora et exsangues miscere amplexibus artus. 310
vos age funereas ad litora volvite silvas

 

298. poti-us om. Vat„ add. cod. Carr.

- 300. arquerem Vat„ amum-im Thilo scripsit, ea re, ut videtur, motus
quod esset nimis acerba vituperatio lovis et Apollinis, si diceret Iason
‘f uturum esse, ut non argueret oracula, si ipsi quid accidisset, nunc
autem se ea arguere. Sed lenitur haec acerbitas, si cum Schenkelio
signum interrogationis post arquerem ponimus.
De oraculis ipsis cfr. ad Ι, 544, minus accurate Valerius Apolli-
nem Clarium hoc loco nominat.
301. mens conscia sc. divinae voluntatis.

302. conticuit videtur derivandum a conticendi verbo, non a
conticescendi, quod nusquam cum accusativo coniunctum reperitur
neque ad sententiam satis quadrat.

Mirum quod hoc loco Iason dicit vates sibi cecinisse exitium
patris, cum nullo alio loco ne verbo quidem Valerius hanc rem tangat,
odntm aperte in initio libri secundi dicat, mortem patris ei incognitam
mansisse, cfr. VII, 494.

305. Verg. Aen. I, 540 hospitio prohibemur arenae.

310. miscerc— artus idem quod arte complecti; alterum exemplum
huius significationis extare non videtur.

311. aye imperativus tamquam interiectio quamquam praeee-
dente plurali ponitur, ut Sil. XI, 575 atque adeo temptate, ayedum; Stat.
Theb. X. 33 ite, aye3 Liv. xxxvm, 47, 11 mittite ayedum leqatos e. q. s. ;

 

