PRAEFATIO.

 

Valerii Flacci Argonautica enarraturo id mihi ante omnia
proposui, ut poetae et verba et sententias collatis imprimis
aliorum poetarum Romanorum locis illustrarem omissis eis,
quorum similitudines casui potius quam studio et consilio scrip-
torum tribuenda viderentur. Quoniam aut-em eertum modum
tenere inter exempla nimis multa et nimis pauca afferenda
difficillimum est atque tota haec res saepe ab opinione pendet,
cum alter eodem loco plura, alter pauciora exempla affeni
debuisse facile iudicet, in universum malui plura quam pauciora
proferre, cum quae fortasse deesse videantur, eis aegre careas,
qnae contra abundare, nullo negotio in legendo transiri possint.
Etenim non inutile est inspicere quam arte ab altera parte et
rebus et verbis Valerius cum aliis poetis coniunctus sit et
cohaereat, ab altera quantopere idem studio abripiatur novandi
et in locutionibus et in rerum narratione interdum vel summa
audacia.

Pauca profecerunt in his studiis ei qui post Burmannum
interpretes totius operis exstiterunt3 nam Harles in universum
satis habuit, interpretationes ab aliis iam prolatas repetere3
Wagner non tam commentarium scripsit quam paraphrasim
prosaicam operis poetici et quae dicit, quamquam saepe non
inutilia ad verba Valerii intellegenda, mag-is auctoritate affir-
mantur quam confirmantur exemplis. Francogalli autem qui
hoc saeculo poetae interpretando operam dederunt: Lemaire,
Dureau de Lamalle, Huguet etsi singulis locis lucem attulerunt,
tamen multa disceptanda posteris reliquerunt: atque Huguet
quidem nihil ipse praestitit, Dureau artis criticae non satis
peritus inter pauca utilia multa attulit, quae non ad rem faciant,

1

