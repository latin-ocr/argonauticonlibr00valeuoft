266 C. VALERI FLACCI

deteriora fovens semperque inversa tueri

durus et haud ullis umquam superabilis aequis

rectorumve memor. ‘non Herculis' inquit ‘adempti‚

sed tuus in seros haec nostra silentia questus 650
traxit honor, dum iura dares, dum tempora fandi.

septimus hic celsis descendit montibus auster

iamque ratem Scythicis forsan statuisset in oris3

nos patriae immemores, maneant ceu nulla revectos

gaudia, sed duro saevae sub rege Mycenae, 655
ad medium cunctamur iter. si finibus ullis

has tolerare moras et inania tempora possem,

 

lioribus rationibus causam deteriorem defendens' coll. Soph. Oed.
Col. 765 seq.

647. inversa tueri durus i. e. pertinax in eis defendendis, quae
perversa essent neque defendi deberent; inversa dicuntur ea, quae
ex bona condicione in deteriorem mutata sunt, cfr. Hor. c, 111, 5, 7
pro curia inversique mores! Quintil. instit. or. III, 9, 9 nonne nos
haee inversa consuetudo deceperit? Apparet durum hoc loco pertinacem
significare, sed exemplo videtur carere3 proxime accedunt loci,
qualis est Verg. georg. II, 170 Scipiadas duros bello (Italia extulit)
‘ausdauernd'. De pervicacia Meleagri cfr. quae exponit Prell. graec.
mythol. 11³, 304 seq.

650. Meleager socios silentium tenuisse affirmat reverentia
Iasonis ductos ideoque sero postquam ius loquendi dedisset (v. 624),
se de mora ingrata queri. Falso putant Burmann et Wagner, his
verbis vituperari Iasonem, quod omnia ex arbitrio et regia superbia
agat, sed vituperatur, quod tamdiu cunctatus sit.

652. Iam per sex dies moratum esse Iasonem his verbis
ostenditur.

655. duro — sub φερε se. Eurystheo, qui nobis redeuntibus
novos labores imponeret.

656. ad medium iter i. e. in medio fere itinere; similiter dicitur
velut Nep. vit. Att. 22, 4 sepultus est iuxta viam Appiam ad quintum
lapidem e. q. s.

Si in ulla regione, inquit Meleager, tales moras tolerare possem,
certe in patria possem ibique quietus mansissem.

657. inania tempora i. e. inertia, in quibus nihil agatur, ut Verg.
Aen. IV, 433; paullo alia est notio Ov. met. II, 575, ubi dicuntur
tempora inaniter consumpta.

