534 c. VALERI FLACCI

adsuetumque petunt plaustris migrantibus aequor.
Puppe procul summa vigilis post terga magistri
haeserat auratae genibus Medea Minervae3
atque ibi deiecta residens in lumina palla
flebat adhue, quamquam Haemoniis cum regibus iret, 205
sola tamen nec coniugii secura futuri.
illam Sarmatici miserantur litora ponti,
illa Thoanteae transit defleta Dianae.
nulla palus, nullus Scythiae non maeret euntem
amnis3 Hyperboreas movit conspecta pruinas, 210
tot modo regna tenens3 ipsi quoque murmura ponunt
iam Minyae, iam ferre volunt. vix allevat ora

 

rediisse, sed fuerunt, qui traderent eadem via eos qua profecti erant
domum revertisse, cfr. Ov. am. II, 11, 4; Sen. Med. 456; Herodor.
apud schol. Apoll. IV, 2593 Muelleri Min. p. 295; Groegeri de Argo-
nauticarum fabularum hist. quaest. p. 41 seqq.

flectunt Vat.‚ flexu Phil. Wagner Philol. 20, 647 ; flectunt reyes non
dici posse puto pro eo quod est ad reyes flectunt.

201. Se vertunt ad septentrionales Ponti partes, quae ex sen-
tentia poetae hieme gelu constrictae esse solent.

202—216 non suo loco nunc leguntur. Ut taceam, non aptum
esse tum demum, quali animo sit Medea fugiens, commemorari, quod
statim in initio fugae descriptae fien' debebat, prorsus a ratione
poetae aliena est mentio Carambis nubiferae et regnorum Lyci v. 214
et 215, cum paullo supra ad alios reges locosque i. e. oram septen-
trionalem Ponti Argonautas se vertisse dixerit; has autem regiones
viri etiam in priore itinere praetervecti erant, vid. IV, 599; V, 107 ;
IV, 589, 733 seqq. Itaque sic statuendum puto: poeta versus supra
indicatos post 174 collocaturus cum nondum conexum, qui satis place·
ret, repperisset, in exemplari suo non certo loco assignavit, unde falso
huc translati sunt.

203. auratae — Minervae: cfr. ad 1, 301.

204. Vid. Ι, 132.

207. Litoribus sensus miserandi tribuitur3 cfr. Verg. Aen.
VII, 759.

208. deflexo Vat„ defleta cod. reg.; cfr. VI, 495.

211. Argonautas non laetos Medeam navi accepisse ex hoc de-
mum loco discimus vid. praef. cap. Ι.

 

