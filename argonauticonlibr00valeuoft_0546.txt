528 C. VALERI FLACCI

scande age et adverso gressus' ait ‘imprime dorso.‘ .
nec mora fit. dictis fidens Cretheia proles

calcat et, aeriam quamvis, perfertur ad ornum,

cuius adhuc rutilam servabant bracchia pellem,
nubibus accensis similem aut cum veste recincta
labitur ardenti Thaumantias obvia Phoebo.

corripit optatum decus extremumque laborem
Aesonides, longosque sibi gestata per annos
Phrixeae monumenta fugae vix reddidit arbor

cum gemitu tristesque super coiere tenebrae.

egressi relegunt campos et fluminis ora

summa petunt. micat omnis ager, villisque comantem
sidereis totos pellem nunc fundit in artus,

nunc in colla refert, nunc implicat ille sinistrae.

 

113. amam — ad ornum; cfr. aeria ab ubmo Verg. ecl. Ι, 58;
aeriae quercus Aen. ΙΙΙ, 680. Quod arborem ornum esse dicit poeta,
ut etiam VII, 535, cum V, 230 quercum nominet, leve est: sic Apollo-
nius quoque modo fagum, modo quercum commemorat.

114. bracchia, rami: cfr. Verg. Aen. XII, 209.

115. nubibus accensis similem: Apoll. IV, 126 (κῶας) νεφέλῃ ἐνα-
λίγκιον, ἥτ’ ἀνιόντος ἠελίου φλογερῇσιν ἐρεύθεται ἀκτίνεσσιν.

116. Thaumantias; vid. ad VII, 398.

117. corripere laborem cum nusquam legatur, *hoc loco figura
zeugmatis id dictum esse statuendum est. ’

120. Consentit Valerius cum Apollonio et Antimacho (schol.
Apoll. IV, 156), quod draconem a Medea sopitum, non occisum narrat,
cfr. Colum. de cultu hort. X, 368; contra Herodorus et Pherecydes
draconem ab iasone interfectum esse tradiderant teste schol. Apoll. IV,
87 et 156, et cum eis consentiunt Pind. Pyth. IV, 4423 myth. Va‘r. 1,
23; 253 schol. Stat. Theb. V, 475; a Medea occisum esse dicunt
Eurip. Med. 480 seqq. et Diod. IV, 48. Etiam in nonnullis picturis
vasorum Iason describitur draconem occidens, contra in aliis Medea
eum consopiens, vid. PyL de Medeae fabula p. 35 seqq. ; Flasch‚
angebl. Argonautenbilder p. 32 seqq.; Heydemann, Iason in Kolchis
p. 14 seqq.; ephem. archaeol. 1860 tab. 139; 1866 p. 238.

122. villis - sidereis i. e. splendidis pellem auream comantem
dixit Val.‚ ut Accius agnum aurea clarum coma dixit frg. trag. 211.

123. De sententia cfr. Apoll. IV, 179 seqq.

 

